P. OVIDII NASONIS
HEROIDEQ-

 

EPIST. V.—OENONE PARIDI.

Perlegis 2 an conjux prohibet nova? perlege! non est
Ista Mycenaea litera facta manu.
Pegasis Oenone, Phrygiis celeberrima silvis,
Laesa queror de te, si sinis ipse, meo.
Quis deus opposuit nostris sua numina votis 2 υ
Ne tua permaneam, quod mihi crimen obest 2
Leniter, ex merito quicquid patiare, ferendum est.
Quae Venit indigne poena, dolenda venit.
Nondum tantus eras, cum te contenta marito,
Edita de magno flumine nympha fui. 10
Qui nunc Priamides, absit reverentia Vero,
Servus eras; servo nubere nympha tuli.
Saepe greges inter requievimus arbore tecti,
Mixtaque cum foliis praebuit herba torum.
Saepe super stramen fenoque jacentibus alto 15
Defensa est humili cana pruina oasa.
Quis tibi monstrabat saltus venatibus aptos,
Et tegeret catulos qua fera rupe suos ?
Retia saepe comes maculis distincta tetendi:
Saepe citos egi per juga longa canes, 24)
Incisae servant a te mea nomina fagi,
Et legor Oenone falce notata tua:

