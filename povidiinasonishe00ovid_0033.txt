Hassomms. EPIST. xm. 9

Venerat, ut fama est, multo spectabilis auro,
Quique suo Phrygias corpore ferret opes,
Classe virisque potens, per quae fera bella geruntur,
Et sequitur regni pars quota quemque sui Ἰ 60
His ego te victam, consors Ledaea gemellis,
Suspicor3 haec Danais posse nocere puto.

Hectora nescio quem timeo: Paris Hectora dixit
Ferrea sanguinea bella movere manu.
Hectora, quisquis is est, si sum tibi cara, caveto: 65
Signatum memori pectore nomen habe.
Hunc ubi vitaris, alios vitare memento,
Et multos illic Hectoras esse puta:
Et facito ut dicas, quotiens pugnare parabis, ·
‘ Parcere me jussit Laodamia sibi? 70
Si cadere Argolico fas est sub milite Trojam,
Te quoque non ullum vulnus habente cadat.
Pugnet et adversos tendat Menelaus in hostes:
Ut rapiat Paridi, quam Paris ante Sibi.
Irruat ; et causa quem vincit et armis. 75
Hostibus e mediis nupta petenda viro est.
Causa tua est dispar. Tu tantum vivere pugna,
Inque pios dominae posse redire sinus.
Parcite, Dardanidae, de tot, precor, hostibus uni,
Ne meus ex illo corpore sanguis eat. 80
Non est, quem deceat nudo concurrere ferro,
Saevaque in oppositos pectora ferre viros.
Fortius ille potest multo, quam pugnat, amare.
Bella gerant alii: Protesilaus amet. ’
Nunc fateor ; volui revocare, animusque ferebat. 85
Substitit auspicii lingua timore mali.

