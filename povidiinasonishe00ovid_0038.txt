12 Ρ. oless NAsoms HEROIDE&

Exuet haec reduci clipeum, galeamque resolvet,
Excipietque suo corpora lassa sinu.
Nos sumus incertae ; nos anxius omnia cogit,
Quae possunt fieri, facta putare timor, 150
Dum tamen arma geres diverso miles in orbe,
Quae referat vultus est mihi cera tuos.
Illi blanditiaS, flli tibi debita verba
Dicimus, amplexus accipit illa meos.
Crede mihi, plus est, quam quod Videatur imago, 155
Adde sonum cerae, Protesilaus erit.
Hanc specto, teneoque sinu pro conjuge vero.
Et, tamquam possit verba referre, queror.
Per reditus corpusque tuum, mea numina, juro,
Perque pares animi conjugiique faces, 160
Perque, quod ut videam canis albere capillis,
Quod tecum possis ipse referre, caput,
Me tibi venturam comitem, quocumque vocaris,
Sive... quod heu timeo, sive superstes eris.
Ultima mandato claudetur epistola parvo: 165
Si tibi cura mei, sit tibi cura tui l

